<h1 align="center">ООП - Практикум - 20.02.2026 - Седмица 01</h1>

## Задача 1
Да се реализира `namespace MatrixNS`, който да поддържа следните функционалности:
- прочита от конзолата матрица с размери `NxM`
- приема матрицата и връща нова транспонирана матрица
- разменя местата на два реда
- отпечатва матрицата

*Указания:* Да се използва динамично заделяне на памет.

![transpose](Week01/resources/Transpose.jpg)


## Задача 2
Да се създаде структура, която представя комплексно число и поддържа следните функционалности:
- Функция, които връща сбора на 2 комплексни числа
- Функция, която връща произведението на 2 комплексни числа
- Функция, която връща частното на 2 комплексни числа
- Функция за принтиране на комплексно число в подходящ формат

*Указания:* Използвайте подходящ `namespace`

## Задача 3
Да се напише програма, която по подадено число **N** приема **N** на брой триъгълника от стандартния вход и ги сортира по техните лица.

*Hint:* Помислете кой алгоритъм за сортиране е най-удачен от тези, които знаете, като също така преизползвате логика при сравняването на триъгълници

*Указания:* Използвайте подходящ `namespace`

## Задача 4
Да се създаде клас **Student**, който има следните член-данни: `name`, `facultyNumber` и `password`.

Да се имплементират следните член-функции:
- проверка за коректност на парола
- принтиране на информация за студент
- възможност за промяна на парола като се подават старата и нова парола

## Задача 5
Да се напише програма, която да моделира точка `struct Point` в декартовата равнина.

Да се имплементира следната функционалност:

- `Point` да може да се прочита от стандартния вход.
- `Point` да може да се отпечатва на стандартния изход в подходящ формат.
- Да може да се намира разстоянието от центъра на равнината `(0.0, 0.0)` до дадена точка.
- Да може да се намира разстояние между две точки.

- (**Бонус**) По дадена точка, да се определи в кой квадрант е.

## Задача 6
Да се създаде структура, която описва служител в IT фирма. Той се определя чрез име (с до 100 символа), позиция, заплата (число с плаваща запетая)  и оценка за уменията му (цяло число).

Позициите във фирмата са: `Software Engineer`, `Senior Software Engineer`, `Engineer Manager`, `Lead Software Engineer`.

- Да се направи функция, която иницализира служител.
- Да се направи функция, която принтира информацията за служител по подходящ начин
- Да се направи функция, която променя заплатата на служител, като се подава новата заплата
- Да се направи фукция, която променя оценката на служител, като се подава новата оценка
- Да се направи функция, която променя позицията на служител, като се подава новата позиция

Да се създаде структура, която моделира фирма. Фирмата се описва от краен брой служители и средно заплащане.
Средното заплащане за фирма се смята като средноаритметично на заплатите на служителите.

- Да се направи функция, коята инициализира фирма.
- Да се напише функция, която извежда по азбучен ред имената на тези служители, чиито заплати са по-високи от средната за фирмата.
- Да се напише функция, която извежда най-малката и най-голямата оценка за всяка позиция във фирмата.
- Да се напише функция, която извежда средната заплата за всяка позиция във фирмата.
- Да се напише функция, която извежда имената на служителите според позиция във фирмата.
- Да се напише функция, която извежда имената на служителите според оценката им за уменията.
- Да се напише функция, която извежда имената на служителите според заплатата им.
- ДА се напише функция, която извежда имената на служителите по азбучен ред и тяхната позиция.

